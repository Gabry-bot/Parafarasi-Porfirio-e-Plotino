<!DOCTYPE html>
<html lang="it">
<head>
    <meta charset="UTF-8">
    <meta name="viewport" content="width=device-width, initial-scale=1.0">
    <title>Dialogo di Plotino e Porfirio - Parafrasi</title>
    <style>
        body {
            font-family: Arial, sans-serif;
            line-height: 1.6;
            background-color: #f0f0f0;
            color: #333;
            margin: 0;
            padding: 0 20px;
        }
        .container {
            max-width: 800px;
            margin: 20px auto;
            padding: 20px;
            background-color: #fff;
            box-shadow: 0 0 10px rgba(0, 0, 0, 0.1);
        }
        h1 {
            text-align: center;
            color: #444;
        }
        .dialogue {
            margin: 20px 0;
        }
        .character {
            font-weight: bold;
            color: #000;
        }
    </style>
</head>
<body>
    <div class="container">
        <h1>Dialogo di Plotino e Porfirio - Parafrasi</h1>
        <div class="dialogue">
            <p><span class="character">Plotino:</span> Porfirio, tu sai quanto ti sono amico e quanto mi stai a cuore. Da più giorni ti vedo triste e pensieroso. Dal tuo sguardo e dalle tue parole capisco che tu hai una cattiva intenzione.</p>
            <p><span class="character">Porfirio:</span> Come, che vuoi dire?</p>
            <p><span class="character">Plotino:</span> Una cattiva intenzione contro te stesso, che a nominarla è di cattivo augurio. Non negare, Porfirio mio, non offendere l’amore che da tanto tempo ci unisce. Capisco che tu volessi nascondermi questo proposito, ma io non potevo tacere su una cosa tanto grave. Parliamone insieme con calma, e cerchiamo di capirne le ragioni. Sfogati e piangi pure con me, e alla fine non ti impedirò di fare quello che troveremo insieme che sia ragionevole e utile.</p>
            <p><span class="character">Porfirio:</span> Non ti ho mai nascosto qualcosa che tu mi chiedessi, Plotino mio. E ora ti confesso quello che avrei voluto tener segreto, e che non confesserei ad altri per alcuna ragione al mondo. Quel che tu immagini è la verità. Se ti piace che noi ragioniamo di quest’argomento, anche se il mio animo non vorrebbe perché queste decisioni si prendono in silenzio, e la mente ama essere solitaria e chiusa in sé, facciamolo pure. Anzi comincerò io stesso e ti dirò che questa mia decisione non è causata da alcuna sciagura presente o futura. Solo, provo fastidio per la vita. Un tedio così forte da essere simile a dolore e spasimo. Esso deriva dalla consapevolezza concreta, che tocco con mano ogni giorno della vanità di ogni cosa. Di modo che non solo il mio intelletto, ma tutti i sentimenti e il mio stesso corpo, sono pieni di questa vanità. Non potrai negare che questa mia propensione sia ragionevole, anche se posso concederti che essa possa essere causata da un qualche malessere del corpo. Tuttavia, è molto ragionevole: anzi tutte le altre tendenze degli uomini, per le quali si vive e si ritiene che la vita e le cose umane abbiano un significato sono lontane dalla ragione e basate sull’inganno e l’illusione. Nessuna cosa è più ragionevole della noia. I piaceri sono tutti vani. Il dolore dell’animo, per lo più è vano, inconsistente. Lo stesso dicasi per il timore e la speranza. Solo la noia, che sempre nasce dalla vanità delle cose, non è mai vanità, non inganno né mai fondata sul falso. Ed essendo tutto il resto vano, quel che c’è di reale ed essenziale nella vita degli uomini si riduce alla noia.</p>
            <p><span class="character">Plotino:</span> E sia. Non voglio contraddirti in questo. Ma consideriamo il tuo proposito. Platone sostiene, come tu ben sai, che all’uomo non è lecito, come un servo fuggitivo, sottrarsi al carcere nel quale si trova per volontà degli Dei, cioè privarsi della vita spontaneamente.</p>
            <p><span class="character">Porfirio:</span> Ti prego, Plotino mio, lasciamo da parte adesso Platone, e le sue dottrine, e le sue fantasie. Un conto è lodare, commentare, difendere certe opinioni nell’insegnamento e nei libri, un altro è seguirle nella pratica. Nell’insegnamento e nei libri, ho dovuto in qualche modo approvare i sentimenti di Platone e seguirli, dato che tale è l’usanza oggi. Nella vita, non solo non li approvo ma li detesto. Si dice che Platone suggerisse nei suoi scritti certe teorie sulla vita dopo la morte, affinché gli uomini temessero pene e tormenti, trattenendosi così dal compiere ingiustizie e azioni malvagie. Se così fosse, gli direi: guarda Platone, quanto la natura, il destino o la necessità o qualunque sia la potenza creatrice dell’universo si mostrano nemici perenni della nostra specie. Agli uomini si potrà contestare quel primato che per tanti aspetti ci arroghiamo di avere sugli altri animali, ma per nessuna ragione si potrà togliere loro il primato loro attribuito da Omero,  quello dell’infelicità. Tuttavia la natura ci ha riservato per medicina di tutti i mali la morte, che usando un po’ il cervello, sarebbe ben poco da temere, forse anche da desiderare. Sarebbe una dolcissima consolazione per la nostra vita, piena di tanti dolori, l’attesa e il pensiero della nostra fine. Con questo dubbio terribile, suscitato da te nelle menti degli uomini, hai tolto da questo pensiero ogni dolcezza, e l’hai reso il più amaro di tutti gli altri. Per questo gli infelicissimi mortali temono più il porto che la tempesta, e rifuggono da quell’unico rimedio per le angosce e le sofferenze della vita. Tu sei stato per gli uomini più crudele che il fato, la necessità o la natura. E non essendo possibile sciogliere questo dubbio in alcun modo né le menti nostre esserne liberate, li hai indotti a credere che la morte sarà piena di sofferenze, peggio della vita. Così, per colpa tua, mentre gli animali muoiono senza alcun timore, la quiete è per sempre esclusa dall’ultima ora dell’uomo. Questo mancava, o Platone, a tanta infelicità della specie umana. A parte che lo scopo di trattenere gli uomini dalle violenze e dalle ingiustizie non si è realizzato. Infatti, quei dubbi e quelle credenze spaventano tutti gli uomini in punto di morte, quando ormai non sono più in grado di nuocere. Nel corso della vita, spaventano frequentemente i buoni, che non intendono nuocere, ma fare del bene; spaventano le persone timide e le deboli di corpo, non inclini per natura alle violenze e alle iniquità. Ma i coraggiosi e i vigorosi e quelli che hanno poca immaginazione, oppure quelli che hanno bisogno di ben altro freno che della sola legge non li spaventano né li trattengono dal fare il male come possiamo constatare tutti i giorni e come ci dice con evidenza la storia di tutti i tempi. Le buone leggi, l’educazione, la cultura fanno crescere nella società la giustizia e la bontà. Infatti, gli animi civilizzati e ragionevoli, quasi sempre ripudiano istintivamente la violenza e qualsiasi altro danno causato agli altri. Inoltre, raramente corrono i rischi derivanti dal trasgredire la legge. Invece non producono affatto questo buon effetto le minacce immaginarie e le convinzioni angosciate di aspre e spaventose punizioni. Anzi, come accade ai più, la crudeltà delle pene messe in atto dagli stati non fa che accrescere in alcuni la viltà d’animo e in altri la ferocia, che sono le principali nemiche e cause di disgrazia per l’umana convivenza. Tu hai anche promesso, in primo luogo, una ricompensa ai buoni. Ma quale ricompensa? Una condizione che ci appare piena di noia e ancora meno sopportabile di questa vita. È chiara a ciascuno l’asprezza delle pene da te prospettate, ma la dolcezza dei premi da te promessi è oscura e misteriosa, tale da non poter essere compresa da mente umana. Di conseguenza siffatti premi non possono avere alcuna efficacia per indurci alla rettitudine e alla virtù. E in verità, se ben pochi delinquenti si astengono dal compiere azioni malvagie per paura del tuo spaventoso Tartaro (Inferno), sono altrettanto certo che gli uomini buoni, in nessun loro gesto, siano indotti a ben operare per il desiderio del tuo Eliso (Paradiso). Quest’ultimo non ha un aspetto desiderabile per la nostra immaginazione. Sarebbe inoltre di molto lieve conforto persino l’aspettativa certa di questo bene, di cui tu hai lasciato solo la speranza ai virtuosi e ai giusti. Se quel tuo Minosse e quei tuoi Eaco e Radamanto (Platone cita come giudici dell’Ade Minosse, Radamante, Eaco e Trittolemo), giudici rigidissimi e inesorabili, non sono disposti a perdonare alcuna ombra o minimo residuo di colpa? Qual è l’uomo che possa sentirsi così esente da colpe e puro come tu richiedi? Sicché il conseguimento di quella fantomatica felicità diventa quasi impossibile. E non basterà la coscienza della più retta e travagliata vita a proteggere gli uomini dall’incertezza della loro condizione futura e dalla paura dei castighi. Così, per colpa delle tue dottrine il timore, superata di gran lunga la speranza, è reso dominatore dell’uomo. E il risultato di tali dottrine alla fin fine è questo: il genere umano, esempio straordinario d’infelicità in questa vita, non si aspetta che la morte metta fine alle sue miserie ma che dopo di essa sarà molto più infelice. E con questo tu hai superato in crudeltà non solo la natura e il fato (destino) ma il più crudele dei tiranni e il più spietato dei carnefici mai esistiti al mondo. A quale barbarie si può paragonare quel tuo dogma secondo cui all’uomo non sarebbe lecito mettere fine alle proprie sofferenze, ai propri dolori, alle proprie angosce, vincendo l’orrore della morte e privandosi volontariamente dello spirito vitale? Certo, non troviamo negli altri esseri viventi il desiderio di mettere fine alla vita. Ma questo accade perché la loro infelicità è molto minore di quella dell’uomo. E che non avrebbero neanche il coraggio per togliersi la vita spontaneamente. Ma se queste disposizioni d’animo facessero parte della natura degli animali, essi non avrebbero alcun ostacolo al poter morire. Nessun divieto, nessun dubbio toglierebbe loro la facoltà (possibilità) di sottrarsi ai mali che li tormentano. Ecco quindi che tu ci rendi anche per quest’aspetto inferiori agli animali. Infatti, quella libertà che gli animali potrebbero usare se volessero e che la natura stessa, tanto avara verso di noi, non ci ha negato, viene meno nell’uomo per causa tua. Di modo che l’unico genere fra gli esseri viventi che sia capace di desiderare la morte, solo quello non ha la potestà di morire.La natura, il destino e la fortuna ci flagellano di continuo crudelmente, con nostro strazio e dolore inestimabili. Tu accorri e ci leghi strettamente le braccia e ci incateni i piedi, impedendoci di difenderci e di sottrarci ai loro colpi. In verità, quando considero l’enorme infelicità umana, penso che di essa dobbiamo incolpare le tue dottrine più di qualsiasi altra cosa. E che gli uomini debbano molto più lamentarsi di te che della natura. La quale, sebbene a dire il vero ci abbia riservato una vita infelicissima, ci ha d’altro lato lasciato la possibilità di mettere fine a essa, qualora non ci piacesse. In primo luogo perché non si può sostenere che sia poi così grande quella miseria (sofferenza) che, solo che io lo voglia, può avere una durata brevissima. Inoltre, anche se un individuo in effetti non decidesse veramente di lasciare la vita, il solo pensiero di potersi sottrarre alle proprie sofferenze a proprio piacimento sarebbe di tale conforto e alleggerimento di qualunque disgrazia da rendere facile sopportarle. Di modo che il peso intollerabile della nostra infelicità non deriva che da questo dubbio (indotto da Platone e dalla religione) di poter sventuratamente incorrere in una miseria maggiore togliendosi volontariamente la vita. E non solo maggiore (riferito a una miseria) ma incomparabilmente più atroce e lunga, tanto che, benché il presente sia certo e quelle pene siano incerte, il timore di esse prevale incomparabilmente e di gran lunga sul sentimento di qualsivoglia sofferenza (male) di questa vita. Questo dubbio, o Platone, è stato per te facile suscitarlo, mentre sarà estinta la specie umana prima che si sia dissolto. Perciò nessuna cosa passata o futura appare più sventurata e atroce (funesta) per la specie umana del tuo ingegno. Queste cose io direi, se credessi che Platone fosse stato l’autore o l’inventore di quelle dottrine. Anche se so benissimo che in realtà non lo fu. In ogni modo, su questo argomento si è detto abbastanza, e vorrei che lo accantonassimo.</p> 
			<p><span class="character">Plotino:</span> Plotino. Porfirio, veramente come tu sai io amo Platone. Ma non voglio conversare rifacendomi alla sua autorità. Soprattutto poi con te e su una tale questione! Voglio parlare con te secondo ragione. E se ho citato di sfuggita quel parere di Platone l’ho fatto come premessa per altre considerazioni. E riprendendo il ragionamento che avevo in animo, affermo che non solo Platone o qualche altro filosofo, ma la natura stessa sembra insegnarci che toglierci dal mondo di nostra sola volontà non sia una cosa lecita. Non occorre che io mi dilunghi su questo punto, perché se ci pensi non puoi non riconoscere che l’uccidersi con le proprie mani senza necessità è contro natura. Anzi, è l’atto più contro natura che si possa compiere. Perché tutto l’ordine delle cose sarebbe sovvertito se esse si distruggessero da sole. E sembra che susciti avversione che un individuo si avvalga della vita per spegnere la vita stessa, che l’essere sia messo al servizio del non essere. Senza contare che, se qualcosa ci è intimata e comandata dalla natura, non solo agli uomini ma a tutte le creature è certamente di dedicarsi alla propria conservazione e di provvedere a essa in tutti i modi possibili. Il che è appunto il contrario dell’uccidersi. E senza bisogno di altre argomentazioni, non percepiamo forse in noi una disposizione naturale che ci induce a odiare la morte, a temerla, ad averne orrore, nostro malgrado (contro la nostra stessa volontà)? Di conseguenza, poiché l’uccidersi è contro natura, e tanto contrario, come possiamo constatare, non saprei dire se esso sia lecito.</p>
			<p><span class="character">Porfirio:</span> Porfirio. Ho già considerate queste tue riflessioni, che come hai detto è impossibile che l’animo umano non percepisca, solo che si fermi a riflettervi. Mi sembra che alle tue argomentazioni si possa replicare con molte altre e in più modi. Ma cercherò di essere breve. Tu dubiti se sia lecito morire senza necessità. Io ti chiedo se sia lecito essere infelici. La natura vieta l’uccidersi. Troverei singolare che non volendo o non potendo rendermi felice o almeno libero dalla sofferenza avesse il potere di obbligarmi a vivere. Certamente se la natura ha generato in noi amore per la nostra conservazione e odio per la morte, allo stesso modo ha generato in noi odio per l’infelicità e amore per il nostro bene. Anzi, queste ultime inclinazioni sono ancor maggiori delle prime. Infatti la felicità è lo scopo di ogni nostra azione e di ogni nostro amore e odio. Non si rifugge la morte e non si ama la vita in se stessa, ma per riguardo e amore del nostro meglio e per odio del nostro dolore e della nostra sofferenza (danno).Come dunque può essere contrario alla natura che io mi sottragga all’infelicità nel solo modo che gli uomini hanno per sfuggirle? Cioè quello di togliermi dal mondo. Perché mentre sono in vita non la posso evitare. Come può essere che la natura mi vieti di aggrapparmi alla morte, che senz’altro è il mio meglio, e (che mi vieti) di rifiutare la vita che palesemente è per me dannosa e dolorosa, poiché non riesce ad altro che a farmi soffrire e mi volge inevitabilmente e concretamente a questo?</p>
			<p><span class="character">Plotino:</span> Plotino. In ogni caso queste considerazioni non mi convincono che l’uccidersi da sé non sia contro natura. Questo perché la nostra percezione manifesta troppa contrarietà e ripugnanza per la morte. E poi possiamo vedere che gli animali, che se non sono costretti o condizionati dagli uomini si comportano sempre secondo natura, non solo non compiono mai questo atto (dell’uccidersi) ma per quanto siano sofferenti e infelici si mostrano ad esso completamente estranei. Infine, l’uccidersi lo si trova solo tra chi vive in solitudine, non invece tra quelle popolazioni che hanno un modo di vivere naturale. Tra esse non si troverebbe nessuno che non lo avversi aspramente (il suicidio) ammesso che ne abbia una qualche conoscenza o capacità di concepirlo. (Troviamo il suicidio) solo nelle nostre società degenerate e corrotte, che non vivono secondo natura.</p>
			<p><span class="character">Porfirio:</span> Porfirio. Ebbene voglio concederti che quest’azione sia contraria alla natura, come tu dici. Ma che valore ha questo, se noi non siamo affatto creature naturali? Mi riferisco agli uomini civilizzati. Mettiamoci a confronto, non dico con gli esseri viventi di qualsiasi specie ma con quei popoli che vivono in India o in Etiopia. Di questi si dice che conservino modi di vita primitivi e selvaggi, tanto che a fatica si potrà dire che appartengano alla nostra stessa specie. Ma sono fermamente convinto che questa nostra evoluzione, questo cambiamento dello stile di vita e soprattutto dell’animo siano accompagnati da un enorme accrescimento dell’infelicità. Certamente quelle popolazioni primitive non sentono mai il desiderio di porre fine alla vita né immaginano che la morte si possa desiderare. Mentre invece i cosiddetti uomini civilizzati la desiderano moltissime volte e talvolta se la procurano. Ebbene, se è lecito all’uomo civilizzato vivere contro natura e contro natura essere così infelice, perché non gli dovrebbe essere lecito morire contro natura? Anche perché da questa particolare infelicità che deriva dall’alterazione della nostra condizione non possiamo liberarci in altro modo che con la morte.Infatti ritornare a quello stato primitivo e alla vita prefigurata per noi dalla natura non si potrebbe se non con enorme difficoltà e forse per nulla quanto agli aspetti esteriori, e certamente per quanto riguarda l’interiorità del nostro animo, che è l’aspetto più rilevante, non è assolutamente possibile. C’è forse qualcosa di meno naturale della medicina? Tanto di quella che si esercita con la mano quanto di quella che opera per mezzo di farmaci. L’una e l’altra in gran parte lontanissime dalla natura, nelle operazioni che compiono, nelle materie, negli strumenti e nei modi che usano. Gli animali e i selvaggi non le conoscono. Tuttavia,anche le malattie alle quali esse intendono rimediare, sono innaturali e non esistono se non a causa della civiltà, cioè della degenerazione della nostra condizione. Perciò queste arti, benché non siano naturali, sono e sono ritenute opportune e persino necessarie. Così questo atto dell’uccidersi , che ci libera dall’infelicità arrecataci dalla corruzione, per il fatto di essere contrario alla natura non deve per questo essere biasimato, poiché per mali non naturali è necessario un rimedio non naturale. E sarebbe veramente crudele e ingiusto che la ragione, che per renderci più infelici di quel che siamo per natura è solita contrastare la natura nelle altre cose, in questa si alleasse con lei per toglierci l’unica via di scampo che ci rimane, quella sola via che la ragione stessa ci mostra, e per costringerci a perseverare nell’infelicità. La verità è questa, Plotino. Quella natura primitiva degli uomini antichi e delle popolazioni primitive e incolte non è più la nostra natura. Il nostro stile di vita e la ragione hanno creato in noi un’altra natura, che ha definitivamente sostituito quella originaria. Inizialmente non era naturale per l’uomo procurarsi la morte volontariamente e neppure desiderarla. Oggi invece sono due inclinazioni naturali, conformi alla nostra nuova natura. Essa ancora tende e si muove necessariamente, come l’antica, verso quel che appare come il meglio per noi e fa sì che molte volte desideriamo e cerchiamo la morte, cioè quello che è il maggior bene per l’uomo. E non c’è da stupirsi di questo, perché questa seconda natura è governata e diretta principalmente dalla ragione. Quest’ultima ci mostra con certezza che la morte non è veramente un male, come sembra alla percezione primitiva, ma che anzi è il solo rimedio possibile per i nostri mali, la migliore e più desiderabile per gli uomini. Dunque io chiedo: gli uomini civilizzati agiscono in base alla loro natura primitiva? Quando mai? Sono mossi non dalla natura primordiale ma dalla nostra attuale natura, in altri termini dalla ragione. Perché allora il criterio di giudizio di questo solo atto del togliersi la vita dovrebbe essere secondo la natura primordiale e non secondo la nostra nuova natura, ovvero la ragione? Perché la natura primitiva, che non regola più la nostra vita, dovrebbe regolare la morte? Perché la ragione non dovrebbe governare la morte, dato che governa la vita? E infatti vediamo che tanto la ragione quanto l’infelicità del nostro stato presente, in particolare nelle persone sfortunate e sofferenti, non solo fanno cessare del tutto la repulsione congenita della morte di cui parlavi, ma la mutano in desiderio e amore per essa. E una volta nati questo desiderio e questo amore, che secondo la nostra (prima) natura non sarebbe potuto nascere, ed essendo la nostra infelicità generata dalla nostra degenerazione (alterazione) e non voluta dalla natura, sarebbe una conclusione avversa e contraddittoria che ancora vigesse il divieto naturale di uccidersi. Questo mi pare che basti, quanto al sapere se uccidere se stessi sia lecito. Resta semmai da vedere se sia utile.</p>
			<p><span class="character">Plotino:</span> Plotino. Di questo non occorre che tu mi parli, Porfirio mio. Infatti se quest’azione è lecita (poiché se non fosse giusta e retta non potrebbe per me essere utile), io non ho dubbi che sia utilissima. Infatti la questione si riduce a questo: quale delle due cose sia migliore, il non soffrire o il soffrire. So bene che il piacere unito al soffrire sarebbe verosimilmente preferito da quasi tutti gli uomini, piuttosto che il non patire ma anche il non godere. Tanto è grande il desiderio, per così dire la sete che il nostro animo ha del piacere. Ma la decisione non riguarda questi due termini. Infatti il piacere, propriamente e correttamente parlando, è tanto impossibili quanto il soffrire è inevitabile. E parlo di un soffrire così continuo come continuo è il desiderio e il bisogno che abbiamo del piacere e della felicità, che non sono mai appagati. Questo senza considerare i patimenti singoli e occasionali che capitano a ogni uomo e che sono altrettanto certi. Voglio dire che debbano capitare a ciascuno (in misura maggiore o minore, di un tipo o di un altro), persino nella più avventurosa delle vite del mondo. E in verità, anche un solo e breve patimento che l’individuo sia certo che, continuando a vivere, gli accadrà, sarebbe sufficiente a rendere, secondo ragione, la morte preferibile alla vita. Perché esso non avrebbe alcuna compensazione, non potendo capitare nella nostra vita un bene o un piacere vero.</p>
			<p><span class="character">Porfirio:</span> A me sembra che la noia (il tedio, il senso di insoddisfazione e di vanità della vita) stessa, e il ritrovarsi privi di una condizione e di una sorte migliore, siano cause sufficienti a generare il desiderio di mettere fine alla vita, anche per chi si trovi in uno stato e in una condizione non solo non cattiva ma prospera. E più volte mi sono meravigliato che in nessun testo scritto si faccia menzione di sovrani che abbiano voluto morire solamente per tedio e per sazietà del loro stato, come invece oggi quotidianamente si legge a proposito di persone comuni. Così come volevano coloro che udito Egesia, filosofo pirenaico, tenere le sue lezioni sulla miseria della vita, che dopo il suo insegnamento (uscendo della scuola) andavano a uccidersi. Tanto che Egesia fu soprannominato il persuasore di morire. Si dice poi, come credo che tu sappia, che alla fine il re Tolomeo gli vietò di trattare quell’argomento nelle sue lezioni. Sebbene alcuni autori riferiscano del re Mitridate, di Cleopatra, di Ottone romano e di un certo numero di altri sovrani che uccisero se stessi, essi tuttavia vi furono indotti dalle condizioni avverse in cui si trovarono e per evitarne di peggiori. Ora a me sembra invece che i sovrani più facilmente delle persone comuni possano maturare odio per la loro condizione e fastidio per tutte le cose e quindi che desiderino morire. Poiché essi si trovano al vertice di quella che può chiamarsi la felicità umana, e possono quindi sperare di acquisire ben pochi o forse nessuno dei beni che si cercano nella vita (poiché li possiedono tutti), non possono prefiggersi un domani migliore dell’oggi. E il presente è sempre misero e sgradevole, per quanto possa essere fortunato, mentre solo il futuro può generare piacere. In ogni caso, alla fine, possiamo constatare che (se si eccettua il timore delle pene dell’aldilà) quello che trattiene gli uomini dall’abbandonare la vita volontariamente e che li induce ad amarla e a preferirla alla morte non è altro che un evidentissimo errore, per così dire, di calcolo e di misura. Un errore cioè che si commette nel calcolare, nel misurare e nel confrontare fra loro i vantaggi e gli svantaggi (danni). Quest’errore si ripete altrettante volte quanti sono i momenti nei quali ciascuno sceglie la vita, ovvero acconsente a vivere e se ne accontenta, che ne sia consapevole o meno.</p>
			<p><span class="character">Plotino:</span> È veramente così, Porfirio mio. Tuttavia lascia che io ti consigli, e sopporta anche che ti preghi, a proposito di questa tua intenzione, di ascoltare piuttosto la natura che la ragione. Intendo dire quella natura primitiva, quella madre nostra e dell’universo che sebbene non mostri di amarci e ci abbia fatto infelici, tuttavia è stata assai meno nemica e malvagia di quanto non siamo stati noi col nostro intelletto, con la nostra continua e smisurata curiosità, con le nostre speculazioni, con i nostri discorsi, sogni, opinioni e misere dottrine. In particolare si è sforzata di medicare la nostra infelicità nascondendocela o facendola apparire diversa. E per quanto l’alterazione della nostra natura sia grande e sia diminuita in noi la potenza della natura, tuttavia questa non è annullata e noi non siamo cambiati al punto che non resti in noi gran parte dell’uomo antico. Non potrà essere altrimenti, nonostante la nostra grande stoltezza. Ecco, questo che tu chiami errore di calcolo è effettivamente un errore, non meno grande che tangibile. Eppure gli uomini lo commettono continuamente, e non solo gli stupidi e gli idioti, ma anche persone intelligenti, colte e sagge. E lo commetteranno eternamente, a meno che la natura, che ha creato il genere umano, non decida essa stessa di sopprimerlo, non la ragione o la volontà degli uomini. Credimi: non c’è fastidio della vita, disperazione, senso della nullità delle cose, della vanità degli affetti, della solitudine dell’uomo, né odio del mondo e di se stessi che possa durare a lungo, anche se questi sentimenti sono pienamente fondati mentre quelli contrari no. Infatti, passato un po’ di tempo, cambiata la condizione del corpo, poco a poco, e talvolta rapidamente, per motivi impercettibili, rinasce il gusto della vita, nasce ora questa ora quella speranza nuova. Così, le cose umane riacquistano la loro parvenza di essere degne di qualche attenzione. Non per l’intelletto, ma per l’animo. Basta questo per far sì che, benché sia consapevole della verità e malgrado la ragione, l’individuo continui a vivere la propria vita come tutti gli altri, perché è il sentimento e non la ragione che ci governa. Ammettiamo pure che sia ragionevole l’uccidersi, che sia contro natura disporre l’animo a vivere, tuttavia certamente è un atto crudele e disumano. E non è da preferire né da scegliere di essere un mostro secondo ragione, piuttosto che un uomo secondo natura. Inoltre, perché non dovremmo avere nessuna considerazione per gli amici, per i consanguinei, per i figli, per i fratelli, per i genitori, per la moglie, per le persone di famiglia con cui siamo soliti vivere da tempo? Morendo le lasceremmo per sempre. Non sarebbe forse questa separazione un dolore per il nostro cuore? Inoltre, non dovremmo considerare quello che essi proverebbero, sia per la perdita di una persona cara cui sono affezionati sia per il modo con cui l’avrebbero perduta? So bene che l’animo del sapiente non deve essere troppo tenero, né lasciarsi vincere dalla pietà e dal dolore al punto da esserne turbato, né che deve abbattersi, cedere ed essere vile o abbandonarsi alle lacrime o a gesti non degni di chi conosce con chiarezza la condizione umana. Tuttavia, questa fermezza d’animo va usata nelle tristi circostanze riservateci dal destino e inevitabili. Non va sprecata privandoci di nostra volontà e per sempre della vista, del colloquio e della presenza dei nostri cari. Non provare dolore per la separazione e per la perdita dei parenti, degli amici, dei compagni, non provare per questo alcun dolore, non è proprio di un uomo sapiente ma selvaggio. Non curarsi di provocare dolore, con il suicidio, negli amici e nei famigliari è proprio di persona che si preoccupa solo di sé e non degli altri. In realtà, chi si uccide non si preoccupa degli altri ma segue solo il proprio interesse. Si butta alle spalle il suo prossimo e tutto il genere umano, tanto che in questo gesto del privarsi della vita emerge il più sincero, il più squallido o certo il meno bello e meno nobile amore per se stessi che ci sia al mondo. Infine, Porfirio mio, i fastidi e i mali della vita, benché molti e incessanti, quando non sono dovuti a casi sfortunati, a disgrazie straordinarie o a intollerabili dolori fisici, come capita a te oggi, non sono difficili da sopportare, specialmente per un uomo saggio e forte quale tu sei. La vita è cosa di tale modesto rilievo che l’uomo non dovrebbe affannarsi né a trattenerla né a lasciarla. Perciò, per poco che ne abbia motivo, l’uomo dovrebbe propendere più alla prima soluzione che alla seconda. Se poi un amico lo prega di far questo, perché non dovrebbe compiacerlo? Ora, io ti prego con tanto affetto, Porfirio mio, per il ricordo degli anni della nostra amicizia, durata fino a oggi, abbandona il tuo proposito. Non voler essere causa di grande dolore per gli amici che ti sono più cari, che ti amano con tutta l’anima e per me, che non ho persona più cara né compagnia più dolce. Aiutaci piuttosto a sopportare la vita, piuttosto che abbandonarci, senza curarti di noi. Viviamo, Porfirio mio, e diamoci conforto reciproco. Non rifiutiamo di portare quella parte dei mali della nostra specie che il destino ha stabilito per noi. Cerchiamo piuttosto di tenerci compagnia, facciamoci a vicenda coraggio, aiutiamoci l’un l’altro per compiere nel modo migliore questa fatica della vita. La quale senza dubbio sarà breve. E quando giungerà la morte, allora non ce ne lamenteremo, e anche in quell’estremo frangente gli amici e i compagni ci conforteranno e ci rallegrerà il pensiero che, dopo la nostra morte, essi molte volte ci ricorderanno e ci ameranno ancora.</p>